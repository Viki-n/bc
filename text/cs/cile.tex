\chapter{Cíle práce}

Cílem této práce je vytvořit aplikaci, která udělá z~úlohy zrakového vyhledávání
hru. V~aplikaci bude naimplementována simulace ELM pozorovatele. 

Pomocí této aplikace se pokusíme zjistit, zda se lidé dokáží naučit hledat konkrétní Gabor
patch v~kruhovém růžovém šumu lépe, pokud jim při tréninku budeme po každé
fixaci dávat akusticky informaci o~tom, jak výhodné bylo zvolit k~fixaci
právě bod, který zvolili. Jejich schopnost najít cíl budeme hodnotit
průměrným počtem fixací potřebných k~nalezení cíle. Tohoto cíle dosáhneme
následujícími kroky:

\begin{enumerate}

\item Vytvoříme aplikaci pro operační systém iOS, v~níž bude uživatel hledat
Gabor patch v~kruhovém poli a volitelně bude dostávat zpětnou vazbu, jak byla
popsána v~předchozím odstavci.

\item Navrhneme experiment, během nějž budeme pomocí zmíněné aplikace nejprve
měřit schopnost účastníků hledat Gabor patch, poté se budou účastníci učit
hledat Gabor patch a nakonec opět tuto schopnost změříme.

\item Najdeme několik účastníků, které náhodně rozdělíme do dvou skupin,
kontrolní a experimentální. Všechny účastníky necháme projít experimentem
navrženým v~předchozím bodě. Účastníci v~kontrolní skupině se budou učit hledat
Gabor patch pouze tím, že ho budou opakovaně hledat. Účastníci v~experimentální
skupině budou navíc ve fázi učení dostávat zpětnou vazbu.

\item Výsledky experimentu zpracujeme běžnými statistickými metodami, aby\-chom
zjistili, zda se účastníci v~experimentální skupině zlepšili během učení výrazněji
než účastníci v~kontrolní skupině, a pokud ano, tak zda je rozdíl mezi
skupinami statisticky významný.

\end{enumerate} 
