\chapter{Základní pojmy}

\section{Šum}

V teorii detekce signálu šumem nazýváme jakoukoli nechtěnou (a typicky neznámou) modifikaci signálu.

\subsection{Barva šumu}

U aditivního\footnote{Šumu říkáme aditivní, pokud se jeho hodnoty přičítají k
hodnotě signálu. Dále existuje například ještě šum multiplikativní či fázový
(šum, který se projevuje krátkodobým fázovém posunem signálu).} šumu můžeme
měřit intenzitu šumu na různých frekvencích. Tu změříme tak, že na šum aplikujeme
Fourierovu transformaci

 Šumu se
říká bílý šum, pokud by světlo, které by mělo stejnou distribuci intenzity
napříč frekvencemi, jako daný šum (který ale vůbec nemusí být světelný), bylo
bílé. Podobně známe například ještě růžový, červený či modrý šum.

Intenzita $p$ všech zmíněných šumů na v na dané frekvenci lze vyjádřit jako
$p=1/f^\beta$, kde hodnota $\beta$ je $-1$ pro modrý šum, $0$ pro bílý, $1$ pro
růžový a $2$ pro hnědý. Proto se růžový šum někdy též označuje jako $1/f$ šum. Pro
ostatní barvy šumu není podobné označení běžné.

Pravděpodobnostní rozdělení jednotlivých složek Fourierovy transformace ale
není definicí barvy šumu dáno. Pokud je rozdělení normální\footnote{Nezáleží na
tom, zda má normální rozdělení šum sám nebo jeho Fourierův obraz -- tyto dvě
vlastnosti jsou ekvivalentní.}, řekneme, že se jedná o Gaussovský šum. \TODO{Tyhle obecný kecy moc nikde na jednom místě krom Wikipedie nejsou -- něco málo je tady http://www.atis.org/glossary/ -- Nějaká americká telekomunikační norma.} 

V této práci se budeme zabývat vizuálním šumem, tedy šumem, kde místo obvykle
používané časové souřadnice použijeme dvě souřadnice prostorové, a měřenou
hodnotou bude jas. 

\begin{figure}[h!]
\begin{tabular}{cc}
\begin{subfigure}{0.45\textwidth}
  \centering
  \includegraphics[width=.8\linewidth]{img/blue_noise}
  \caption{Modrý šum} 
\end{subfigure}&
\begin{subfigure}{0.45\textwidth}
  \centering
  \includegraphics[width=.8\linewidth]{img/white_noise}
  \caption{Bílý šum} 
\end{subfigure}\\
\begin{subfigure}{0.45\textwidth}
  \centering
  \includegraphics[width=.8\linewidth]{img/pink_noise}
  \caption{Růžový šum} 
\end{subfigure}&
\begin{subfigure}{0.45\textwidth}
  \centering
  \includegraphics[width=.8\linewidth]{img/brown_noise}
  \caption{Červený, někdy též Brownův šum} 
\end{subfigure}%
\end{tabular} 
\caption{Ukázky různých šumů.} 
\label{obr:noise:example} 
 
\end{figure}
\section{Gabor patch}

Gabor filter (v českých textech někdy označovaný jako Gaborova vlnka) je
lineární filtr používaný ve zpracování obrazu, chceme-li detekovat signál
mající danou frekvenci a směr, který se vyskytuje kolem daného bodu.

\subsection{Definice}

Hodnotu filtru v daném bodě spočítáme jako součin dvou funkcí. První z nich je
vždy sinus či cosinus (někdy uváděné v podobě komplexní exponenciály, pokud
potřebujeme i reálnou, i imaginární složku). Jeho parametry určují, jaké
vlastnosti má mít signál, který chceme detekovat. Druhé funkci říkáme obálka, a
určuje, na jakém okolí daného bodu signál zkoumáme.

Funkce tedy vypadá jako $$g(x,y) =
\sin\left(2\pi\frac{x'}{\lambda}+\phi\right)*\operatorname{obálka}(x',y'),$$
kde vektor $(x',y')^T$ je vektor $(x,y)^T$ otočený o úhel, který svírá osa $x$
se směrem, podél nějž chceme měřit signál (tento úhel budeme značit $\Theta$),
a posunutý do bodu, v němž chceme měřit signál, $\lambda$ je frekvence signálu,
který hledáme, a $\phi$ je fázový posun \citep{GaborPatch}. 

Jako obálka se používá dvojrozměrná Gaussova funkce, raised cosine, nebo prostá
lineární funkce vzdálenosti. 

Gaussovu funkci vyjádříme jako $$ \operatorname{obálka}(x,y) =
\exp\left(\frac{x'^2 + y'^2}{2\rho}\right),$$ kde $\rho$ je směrodatná odchylka
Gaussovy křivky. Její výhodou je, že chování Gabor filtru, jehož obálku tvoří
Gaussova funkce, je nejlépe popsané. Raised cosine vyjádříme jako 
$$
\operatorname{obálka}(x,y)=
\begin{cases}
 \frac{\cos(\pi\sqrt{x'^2+y'^2}/r)+1}2 &\text{pro $\sqrt{x'^2+y'^2}\leq r$,}\\[1ex]
 0 &\text{jinak,}
\end{cases}
$$ kde $r$ je poloměr oblasti, v níž chceme signál detekovat. Výhodou raised
cosine oproti Gaussově funkci je, že ve vzdálenosti alespoň $r$ od středu
filtru jeho hodnota nabývá nuly. Při výpočtech tedy stačí počítat s malou
oblastí kolem středu (kdežto při použití Gaussovy funkce je nutné počítat s
celým obrazem). Výhodou oproti lineární funkci vzdálenosti je, že raised cosine
se pro většinu aplikací chová dostatečně podobně, jako Gaussova funkce.

\subsection{Použití}

Chceme-li detekovat signál ve vizuálním šumu, spočítáme hodnotu $$s=\sum
g(x,y)*n[x,y],$$ kde $n$ je šum a sumu bereme přes všechny body $(x,y)$, v
nichž jsme naměřili hodnoty šumu. Je-li hodnota $s$  blízko nuly, signál v
daném místě není přítomen, nebo je přítomen s jinými parametry. Vysoké hodnoty
značí, že
signál pravděpodobně přítomen je, hluboce záporné značí, že signál je přítomen,
ovšem s fází posunutou $\pi$.

Gabor filter ale můžeme používat i k samotné tvorbě signálu. Chceme-li vytvořit
v nějakém bodě signál, můžeme spočítat Gabor filter, jako bychom chtěli
detekovat signál s právě takovými parametry, jaké má mít tvořený signál, a
potom ho sečíst se šumem. Takto vytvořenému signálu budeme říkat Gabor patch.

\begin{figure}[h!]
\begin{subfigure}{0.25\textwidth}
  \centering
  \includegraphics[width=.8\linewidth]{img/gabor1}
\end{subfigure}% 
\begin{subfigure}{0.25\textwidth}
  \centering
  \includegraphics[width=.8\linewidth]{img/gabor2}
\end{subfigure}% 
\begin{subfigure}{0.25\textwidth}
  \centering
  \includegraphics[width=.8\linewidth]{img/gabor3}
\end{subfigure}% 
\begin{subfigure}{0.25\textwidth}
  \centering
  \includegraphics[width=.8\linewidth]{img/gabor4}
\end{subfigure}% 

\caption{Ukázky několika Gabor patchů. Všechny Gabor patche jsou 100 pixelů
široké i vysoké. Levý patch má $\Theta = 1/4\pi$, ostatní mají $\Theta =
-1/4\pi$, levý má jako obálku Gaussovu funkci, prostřední dva raised cosine,
pravý lineární funkci vzdálenosti, první, druhý a čtvrtý mají frekvenci (v
cyklech na pixel) $0.1$, třetí $0.02$.} 

\label{obr:gabor:example} 
 
\end{figure}

\section{Úvod do teorie detekce signálu}

Obsah této sekce je volně převzatý od Josefa Amemoriho \citeyearpar{Pepa}.

Teorie detekce signálu řeší problém rozlišení dvou signálů, případně signálu a
šumu. V této práci se budeme zabývat problémem, kdy je potřeba rozhodnout, zda
se v dané ploše nachází signál, či ne. Této úloze budeme říkat A/N problém,
nebo pouze A/N.

V kontextu této úlohy můžou po odpovědi pozorovatele nastat čtyři možné situace:

\bigskip\noindent
\begin{center}
\begin{tabular}{ccc}
\hline
\hline
& Signál je přítomen & Signál není přítomen \\
\hline
Pozorovatel odpoví kladně &{\it Hit}&{\it False alarm} \\
Pozorovatel odpoví záporně &{\it Miss}&{\it Correct rejection}\\
\hline
\hline
\end{tabular}
\end{center}
\bigskip

 V této úloze se pozorovatel chová tak,
že si zvolí kritérium (někdy též práh odpovědi), které udává, jaká musí být
pravděpodobnost, že signál je přítomen, aby pozorovatel odpověděl kladně \citep[kapitola 1.7]{GreenSDT}.

\def\P#1{\operatorname{P}\left[#1\right]}
\def\E#1{\mathbb{E}\left[#1\right]}
\def\tP#1{\P{\text{#1}}}

Poté pozorovatel provede pozorování, z nějž získá informaci $s$. Poté spočítá
hodnotu rozhodovací proměnné, tedy spočítá, jaká je pravděpodobnost, že je
signál přítomen. Tato pravděpodobnost se z Bayesovy věty spočítá jako 
%\begin{equation}
\begin{multline*}
\tP{Signál je přítomen| Pozorování dalo informaci $s$} = \\ 
=\frac{\tP{Pozorování dalo informaci $s$
| Signál je přítomen}*\tP{Signál je přítomen}}{\tP{Pozorování dalo informaci
$s$}}\\ \end{multline*}
%\end{equation}
Poté porovná tuto rozhodovací proměnnou s kritériem a podle výsledku tohoto
porovnání odpoví.

Odsud je zřejmé, že zvyšováním kritéria zvedáme pravděpodobnost, že nastane
miss, ale snižujeme pravděpodobnost false alarmu.

V souvislosti s A/N úlohou je ale ještě nutné zavést následující pojmy:

\begin{definice}\label{hitrate}
Mějme pozorovatele $p$ v úloze A/N. Potom jeho \emph{hit rate\/} $H_p$ definujeme jako $$\P{\text{hit}|\text{Signál je přítomen}}$$ a jeho \emph{False alarm rate\/} $F_p$ jako $$\P{\text{False alarm}|\text{Signál není přítomen}}.$$
\end{definice}

\subsection{Senzitivita}

Jedním s dílčích problémů je též určení, jakou rozlišovací schopnost má daný
pozorovatel na daný signál. Z předchozího odstavce by mělo být vidět, že
kvantifikovat citlivost pouze pomocí hit rate není vhodné -- například pozorovatel, který vždy odpoví
\uv{ano} by měl v tomto případě optimální citlivost, což jistě nechceme. Taktéž
není vhodné charakterizovat pozorovatele pomocí poměru hitů a false alarmů,
optimalizace takového parametru by též vedla k scestnému nastavení
kritéria.\footnote{V typickém případě, který je popsán v následujících třech
odstavcích, se pro kritérium jdoucí k nekonečnu tento poměr též blíží k
nekonečnu. Dobrý pozorovatel by tedy téměř vždy odpovídal \uv{ne}, optimální
pozorovatel by neexistoval.}

Další možností by bylo charakterizovat pozorovatele jeho poměrem správných
a špatných odpovědí. To ale též není vhodné, protože potom by jeho citlivost
nezávisela jen na jeho vlastnostech, ale v případě, kdy by pravděpodobnost hitu
a pravděpodobnost correct rejection nebyla stejná, i na poměru počtu situací,
kdy je signál přítomen, v naší sadě testů.

Při detekci signálu rozeznáváme dva druhy šumu. Šum vnitřní a šum vnější \citep{DavidSDT}.
Vnější šum je zkreslení dat, které se stane ještě mimo pozorovatele. Vnitřní
šum je naopak šum, který je způsoben přímo algoritmem, který používá
pozorovatel, aby dekódoval, zda signál je přítomen, či není.

Pro lepší porozumění představíme případ z praxe. Nechť je pozorovatel člověk, který není
příliš pozorný a chystá se přejít silnici. Jeho (podvědomým) pozorováním je
informace, která dorazí do jeho mozku z periferií jeho sítnic, a signál, jehož
přítomnost zkoumá, je, zda přijíždí auto. V takovém případě se v mozku spustí
algoritmus, který převede pozorování na číslo $X$. Poznamenejme, že v mozku je
hodnota tohoto čísla dobře kvantifikovaná, i když je mimo záběr této práce
popisovat, co přesně z fyzikálního hlediska tato hodnota znamená. Pro
porozumění stačí představa, že se jedná o frekvenci určitého druhu impulsu,
které si mezi sebou neurony posílají. Mozek ví, jakou distribuci má náhodná
veličina $X$ v případě, že se auto blíží, a jakou má v případě, že nikoliv.
Podle konkrétní hodnoty $X$ kterou naměřil, se rozhodne, jestli auto přítomno
není, a je tedy bezpečné silnici přejít, nebo zda je pravděpodobnost
přijíždějícího auta dost vysoká na to, aby mělo smysl zvednout hlavu a podívat
se příslušným směrem znovu s cílem získat lepší pozorování.

Praxe ukazuje, že v těchto situacích je rozdělení veličiny $X$ často dobře
aproximováno normálním rozdělením, a to jak v případě, že signál přítomen je,
tak v případě, že přítomen není. Obě tato normální rozdělení navíc mají v tomto
typickém případě stejný rozptyl a liší se jen svou střední hodnotou \citep{SwetsSDT}. Potom je
přirozená otázka ptát se, jaký je rozdíl mezi jejich středními hodnotami (či lépe
rozdíl mezi jejich středními hodnotami vydělený směrodatnou odchylkou).

Právě tuto hodnotu označíme jako hodnotu $d'$. Protože ale ne vždy je rozdělení
normální, musíme nadefinovat hodnotu $d'$ způsobem, která nebude závislá na rozdělení
veličiny $X$.

\begin{definice}\label{dprime}
Nechť má pozorovatel $p$ hit rate $H_p$ a false alarm rate $F_p$ obě ostře mezi jedničkou a nulou. Potom budeme jeho \emph{senzitivitu}
značit $d'$ a spočítáme jí jako $d' = \Phi^{-1}(H_p) - \Phi^{-1}(F_p),$ kde $\Phi^{-1}$ je inverzní distribuční funkce normovaného normálního rozdělení.
\end{definice}

\begin{figure}[h!]
  \includegraphics[width=.8\linewidth]{graphs/ROC.pdf}
  \centering
\caption{Závislost hit rate a false alarm rate pro různé hodnoty $d'$. Těmto křivkám se říká ROC křivky z anglického Receiver Operating Characteristic \citep{SwetsSDT,GreenSDT}.} 
\label{obr:dprime} 
\end{figure}


Nahlédneme, že senzitivita má následující vlastnosti:
\begin{itemize}
\item Pokud $d' = 0$, tak jsou indikátorové náhodné veličiny \uv{Pozorovatel odpověděl kladně} a \uv{Signál je přítomen} nezávislé.
\item Pokud $d' > 0$, tak mají tyto dvě veličiny kladnou korelaci.
\item Pokud skutečně má náhodná veličina $X$ jak v případě, že signál přítomen je, tak v případě, že signál přítomen není, normální rozdělení lišící se pouze střední hodnotou, pak hodnota $d'$ nezáleží na nastavení kritéria (samozřejmě krom případů, kdy kritérium nastavíme na plus nebo mínus nekonečno, pak hodnota $d'$ není dobře definovaná).
\end{itemize}

\section{Entropie}

Entropií (nazývanou též Shannonova entropie, aby nedošlo k záměně s entropií
tak, jak jí chápe termodynamika) náhodné veličiny se v teorii informace rozumí
střední hodnota informace, kterou nám hodnota této veličiny přinese. Například
mějme náhodné veličiny $X$ a $Y$. $X$ nechť nabývá hodnoty 0 s pravděpodobností
$1/2$ a hodnoty 1 s toutéž pravděpodobností. $Y$ nechť nabývá hodnoty 1 s
pravděpodobností 1 a hodnoty 0 s pravděpodobností 0. Je vidět, že pokud se
dozvíme, jaké hodnoty nabývá veličina $X$, získáme více informace, než když
zjistíme, jaké hodnoty nabývá $Y$.
\def\H{\operatorname{H}}

Hodnotu informace, kterou nám přineslo zjištění, že náhodná veličina $A$ nabývá
hodnoty $a$, spočítáme jako $$I(A=a)=-\log_b\left({\P{A=a}}\right)=\log_b\left(\frac1{\P{A=a}}\right).$$ Jako
základ logaritmu $b$ se běžně používá 2 (což budeme dělat i v této práci), $e$
nebo 10. Všimneme si, že toto vyjádření množství informace je konzistentní s
intuitivní představou, že zjištění, že $A$ nabývá nějaké nepravděpodobné
hodnoty, je cennější, než zjištění, že nabývá nějaké pravděpodobné. Odsud tedy
entropii $\H(A)$ lze vyjádřit jako $$\H(A)=\mathbb{E}[I(A)]=-\displaystyle\sum_{a
\in \Omega}\P{A=a}\log_2{\P{A=a}},$$ kde $\Omega = \{a|\P{A=a} > 0\}$.
Všimneme si, že podle tohoto vzorce je entropie veličiny $X$, tak jak byla
nadefinována v předchozím odstavci, rovna jedné, kdežto  entropie veličiny $Y$
je rovna nule.

Podobně jako u pravděpodobnosti můžeme poměrně přímočaře nadefinovat i   
podmíněnou entropii $\H(A| B)$

\section{Modely pozorovatele}

V teorii detekce signálu je velmi důležitým konceptem ideální detektor \citep{GreenSDT}.
\TODO{Tady bude ještě obecný popis toho, co je to ideální pozorovatel}

V této práci se budeme zabývat úlohou, kdy pozorovatel hledá Gabor patch v
kruhovém poli, v němž se nachází růžový šum. Předchozí výzkum ukázal, že lidští
pozorovatelé v této úloze využívají krátkých pohledů a rychlých pohybů očí \citep{Najemnik05}.
Jednomu takovému krátkému pohledu budeme říkat \emph{fixace}. Očnímu pohybu
se říká \emph{sakáda} \citep{sakady}. Pojem sakáda přirozeně aplikujeme i na simulované
(tj. ne lidské) pozorovatele, kde ho budeme chápat jako vektor v $\mathbb{R}^2$
mezi středy dvou po sobě jdoucích fixací. Jednotlivé fixace trvají přibližně
$200$--$300 \operatorname{ms}$.

Abychom ale mohli hodnotit fixace lidského pozorovatele, potřebujeme mít nějaký
model, který nám bude říkat, jak se chová optimální pozorovatel. Nejprve ale
stručnou odbočku:

\subsection{$d'$ mapa}

Ještě předtím, než začneme zjišťovat, podle jakého modelu se chová lidský
pozorovatel, je nutné zjistit, kolik informace člověk jednou fixací získá. Je
například zjevné, že kdyby jedním pohledem bez ohledu na to, kam se dívá,
získal stejné množství informace o všech možných polohách cíle, jsou všechny
modely ekvivalentní. Proto je potřeba najít tzv. $d'$ mapu, funkci, která nám
pro každé dva body $x$, $y$ řekne, jakou hodnotu $d'$ má lidský pozorovatel,
pokud hodnotí pozici $y$ a dívá se na pozici $x$. U pozadí s uniformními nebo
téměř uniformními lokálními kontrasty lze tuto funkci zjednodušit, stačí, když
budeme pro každý bod $x$ vědět, jaká je hodnota $d'$ pro rozhodování, zda je
cíl v bodě $x$, pokud zafixujeme střed.

Funkcím, které dávají do souvislosti parametry stimulů a chování subjektu v
experimentu, se říká {\it psychometrické funkce} \citep{psychophysics}. Zde je
tedy parametrem poloha stimulu, a chování subjektu je vyjádřeno jeho hodnotou
$d'$.

Předchozí výzkum ukázal, že u běžného člověka je $d'$ mapa poměrně
nepravidelná \citep{Najemnik08}, ale dá se s přijatelnou přesností aproximovat mapou, kde křivky
spojující body se stejnou hodnotou $d'$ jsou tvořeny čtyřmi čtvrtelipsami
(jednou v každém kvadrantu) se středem v počátku, s
excentricitami a velikostí poloos danou hodnotou $d'$ a individuálními
vlastnostmi pozorovatele a cíle \citep{Ellipse}. 

Ke kompletnímu vyjádření aproximace funkce $d'$ potřebujeme celkem 6 hodnot,
které závisí na konkrétním pozorovateli a cíli. Jedná se o hodnotu $d'_0 =
d'(0,0)$, hodnot $e_L$, $e_R$, $e_U$ a $e_D$, které určují vzdálenost ve čtyřech
základních směrech takovou, že v nich je hodnota $d'$ poloviční oproti počátku,
a hodnotu $\beta$ popisující sklon této funkce. Funkci $d'$ pak vyjádříme jako
$$ d'(x,y) = \frac{d'_0}{1+\left(\frac{x^2}{e_H^2}+\frac{y^2}{e_V^2}
\right)^\beta}, $$ kde $e_H$ je rovno $e_L$ pro záporná $x$ a $e_R$ pro kladná,
a $e_V$ je rovno $e_D$ pro záporná $y$ a $e_N$ pro kladná.


\subsection{Modely chování pozorovatele}

Všechny modely, které zde budeme zkoumat, vypadají tak, že mají tzv. {\it Mapu
aposteriorních pravděpodobností}. V této mapě je pro každou lokaci, kde by
signál (též cíl) mohl být, uvedeno, jaká je pravděpodobnost, že se na ní cíl
nachází vzhledem k informaci, kterou již o dané lokaci pozorovatel získal. Ve
chvíli, kdy na nějaké lokaci pravděpodobnost přesáhne kritérium, pozorovatel
ukončí hledání a ohlásí nalezení cíle na této lokaci.

V rámci předchozího výzkumu bylo otestováno mnoho modelů, jako například
pozorovatel, který volí fixace náhodně nebo pozorovatel, který volí fixace 
tak, aby nikdy nezafixoval tutéž lokaci vícekrát. Všechny tyto modely se ale ukázaly jako
nevhodné, vzhledem k tomu, že v praxi dosahují mnohem horších výsledků (měřeno
pomocí střední hodnoty počtu fixací před nalezením cíle) než lidský
pozorovatel.

\subsubsection{MAP pozorovatel}

Nejjednodušší model, který dosahuje podobných výsledků, jako lidský pozorovatel,
je tzv. MAP\footnote{Z anglického \uv{Maximum Aposteriori Probability}.}
pozorovatel, který vždy zafixuje lokaci, která má v jeho mapě aposteriorních
pravděpodobností nejvyšší hodnotu. Tento pozorovatel již dosahuje podobných
výsledků jako lidský, ale jeho strategie fixací neodpovídá strategii, jakou
volí lidský pozorovatel. Lidský pozorovatel umístí svoji první fixaci do středu
scény. Ostatní fixace jsou pak rozmístěny v okolí kružnice se středem ve středu
scény a poloměrem rovným přibližně $2/3$ poloměru scény, s preferencí pro horní
a spodní okraj. MAP pozorovatel oproti tomu vybírá každou lokaci se zhruba
stejnou pravděpodobností.

\subsubsection{Ideální Bayesovský pozorovatel}

Ještě o malinko lepších a hlavě statisticky lidskému pozorovateli bližších
výsledků dosahuje model Ideálního Bayesovského pozorovatele.  

Ideální Bayesovský pozorovatel (dále IBO) je pozorovatel, který $T+1$ lokaci
vybírá tak, aby maximalizoval pravděpodobnost, že v následujícím kroku odhalí
cíl. Vybere tedy lokaci 
\begin{equation}\label{IBOnext}k_{opt}(T+1) = \displaystyle{\operatorname{arg\ 
max}}_{k(T+1)} \left(\displaystyle\sum_{i\in L} p_T(i)\P{p_{T+1}(i)\geq c|i,
k(T+1)}\right),
\end{equation} 
kde $p_N$ je mapa aposteriorních pravděpodobností po $N$-té
fixaci, $L$ je množina všech potenciálních lokací cíle a $c$ je kritérium,
které musí hodnota v mapě aposteriorních pravděpodobností překročit, aby bylo
ukončeno hledání a nahlášeno nalezení cíle. Výraz $\P{p_{T+1}(i)\geq c |
i,k(T+1)}$ pak tedy znamená \uv{pravděpodobnost, že po $T+1$ fixaci bude
ukončeno hledání a nahlášen signál v lokaci $i$, za podmínky, že tam signál
opravdu je a byl zafixován bod $k(T+1)$}. 

IBO však ale též není příliš pravděpodobný  kandidát na model, podle nějž se
lidé chovají.  Ač má jeho vyhledávání podobné statistické vlastnosti, jako
vyhledávání lidského pozorovatele, vyžaduje perfektní paměť a ideální integraci
informace mezi fixacemi. Ani jednu z těchto dovedností ale lidský pozorovatel
nemá. Dále si můžeme všimnout, že přinejmenším přímočaré
vyhodnocení výrazu \eqref{IBOnext} je kubické v počtu potenciálních
lokací (výpočet druhého činitele součinu v sumě je lineární, suma sama je přes
lineárně mnoho členů, a vnější maximum má též lineárně mnoho možných voleb
$k(T+1)$). Lidský pozorovatel při vyhledávání volí další fixaci přibližně
třikrát až čtyřikrát za vteřinu, je tedy nepravděpodobné, že by lidský mozek
dokázal takový výpočet provést \citep{Najemnik08}. 

\subsubsection{ELM pozorovatel}

ELM\footnote{z anglického \uv{Entropy limit minimization}.} pozorovatel je
pozorovatel, který při výběru následující fixace minimalizuje střední hodnotu
entropie náhodné veličiny určující lokaci cíle. Tu spočítáme jako
\begin{equation}\label{EntropyBasic}\E{\H(T+1)|k(T+1)}=-\E{\displaystyle\sum_{i\in
L}p_{T+1}(i)\log_2p_{T+1}(i)|k(T+1)}.\end{equation} \citet{Najemnik09} však ukázali,
že vyjádření hodnoty entropie podle vzorce \eqref{EntropyBasic} je sice
netriviální, ale lze ho dobře aproximovat případem, kdy pošleme v limitě $|L|$
do nekonečna. Pak dostáváme výraz $$ \E{\H(T+1)|k(T+1)}= \H(T) -
\displaystyle\sum_{i\in L} p_T(i)d'^2(i-k(T+1)),$$ kde v posledním členu bereme
lokace jako vektory od počátku k nim. Člen $\H(T)$ navíc nezávisí na $k(T+1)$,
takže s ním vůbec nemusíme počítat a k minimalizaci entropie nám stačí
maximalizovat hodnotu sumy. 

